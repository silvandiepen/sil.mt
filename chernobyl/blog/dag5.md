---
date: 2008-05-29
---

# Dag 5 - Tsjernobyl

En dan is het eindelijk zover, vandaag gaan we naar Tsjernobyl. Om 9 uur zouden we opgehaald door onze gids dus mijn wekkertje stond wonderbaarlijk netjes op half 8. Dus, netjes als ik ben, kom ik om kwart voor 8 m'n bed uit. Waarop Sjoerd 'n half uur later mijn voorbeeld volgde. Heerlijk in bad gehangen, genoten van het laatste beetje vruchtensap en de vreselijk lekkere broodjes Philadelphia. Nu is echt alles op! Tijd om boodschappen te doen, maar dat word morgen.

Om 9 uur stipt stonden wij dan ook voor deur om opgewacht te worden, dit werd uiteindelijk half 10 toen ik toch maar eens ging kijken wat het telefoonnummer van die dude was om hem te gaan bellen. Bleek dat hij mijn telefoonnummer niet had en bij het adres stond waar we eigenlijk een appartement hadden. Lekker weer zo'n organisatie die wel leuk confirmed dat we 'n nieuw adres hebben maar het niet doorgeeft aan de tourguide. Uiteindelijk was om kwart voor 10 de tourguide dude bij ons in de straat. Youri of iets in die trent is z'n naam en hij kwam ons ophalen in 'n vrij nieuwe Lada. Van die auto's die je in Nederland echt niet zie rijden.

Waarna het natuurlijk tijd was om fijn 2 uur in de auto te zitten, stom voor je uit kijken en vooral naast je. Geweldig, wat een land dit zeg! Van het vrij westerse/rijke Kiev beland je in de buitenwijken die volledig in aanbouw zijn (overigens wel mooie grote huizen). Na al dit moois beland je tussen de kleine dorpjes, de wegen worden wat slechter en de oude vrouwtjes zitten gezellig aan de wegkant al hun meuk te verkopen. Ik vroeg dan ook aan youridude waar eigenlijk alle oude mannetjes gebleven waren. Deze bleken; of allemaal dood te zijn, of ze zitten waarschijnlijk ergens 'n beetje vodka te drinken. Verder heb ik voor het gemak ook maar even gevraagd hoe het in godsnaam komt dat er in Kiev zo vreselijk veel, veel te dikke bakken rijden. Dit zou zijn omdat heel veel mensen vroeger land om Kiev heen hadden, dit land word nu, omdat Kiev een stuk drukker word heel erg duur omdat mensen toch liever de rust en de ruimte op gaan zoeken dus verkopen ze al dit land. In plaats van dat de mensen dit geld wat ze krijgen voor het land investeren in enigzins duurzame al dan niet winstgevende doeleinden, geven ze dit liever uit aan 'n statussymbool als 'n veel te dikke Range rover ofzo. En over 'n paar jaar zien ze dan wel weer. Youri reed dan ook in 'n Lada en heeft in plaats van land verkocht, land gekocht. Het stukje land wat hij kocht zou hij hebben gekocht voor ongeveer 1000 dollar en dit zou nu al na 'n paar jaar ongeveer 20.000 dollar waard zijn. Kortom, Kiev word duur! Een appartementje waar wij zitten, zou dan ook nu ongeveer rond een miljoen dollar op moeten brengen (wij hadden het idee dat dit ongeveer 'n kleine 30.000 euro zou kosten).

Verder hebben we nog een beetje geswets over Tsjernobyl, wat er nu precies gebeurd is en wat er nu eigenlijk is (heerlijk om eindelijk weer is met iemand anders te kunnen praten die je wel verstaat!). We vroegen ons dan ook af waarom de ramp eigenlijk de Tsjernobyl ramp heet en niet de Prypyat ramp (Prypyat is de stad die 'n paar kilometer van de daadwerkelijk ramp ligt, tsernobyl is maar 'n klein dorpje een stuk verderop), maar dit was omdat Tsjernobyl d'r al 'n tijdje lag en de centrales daar neer waren geplant vanwege de gunstige liggen met rivier (prypyat) en ruimte ofzo. Vandaar dat het hele gebied werd omgedoopt tot Tsjernobyl en de stad Prypyat ontstond omdat er toch mensen moesten wonen die in de centrales moesten werken. Prypyat was uiteindelijk dan ook in 1979 helemaal klaar waarna het 6 jaar later weer fijn onbruikbaar werd verklaard.

Op de verdere weg kwamen we aan weerzijden echt hele aparte dingen tegen, zo zie je hier nog mensen werken met 'n paard voor de ploeg en vele mensen die zomaar langs de weg staan in de middle of nowhere. Ook een trekker op het land lijkt daar 'n hele luxe, zo zie je in veel velden echt mensen alles nog met de hand doen. Je voelt je dan toch wel 'n paar stappen terug in de tijd gaan ofzo. Bizar!

Aangekomen bij de eerste 30km grens (het afgesloten gebied is ongeveer 30km rondom de foute centrale). Paspoorten laten zien, wazige papieren laten zien die onze guide bij zich had en verboden foto's te nemen. Tijdje moeten wachten voordat alles rond was dus raampje maar even open, behoorlijk warme dag vandaag. Zo stil heb ik het in tijden niet meer gehoord! Enkel een verdwaald vogeltje wat rondvliegt maar verder niks dan stilte, stilte en 'n REUZACHTIGE WESP! Goed, die vloog dus door het open raampje, het beest wat zeker net zo groot was als mijn duim werd dan ook vrij snel vermorzeld door herr Guide. Maar of dit nu 'n bestaande diersoort is of 'n gemuteerde wesp zijn we nog steeds niet achter. Na dit avontuur mochten we dan doorrijden, de wegen werden eigenlijk heel grappig. Herr Guide ging zigzaggend over de weg om de kuilen te omzeilen, sommige kuilen waren wel dichtgemaakt maar andere ontstonden weer net zo makkelijk. Tijdje rijden en daar was het dan, Tsjernobyl.

Wat je verwacht van Tsjernobyl is 'n volledig stil klein dorpje zonder inwoners en vervallen gebouwen, klopt half. De helft van de gebouwen is dan ook niet bewoond en vervallen. De andere helft is enigzins vervallen maar wonen wel mensen. In de andere drie centrales werken nog wel mensen die ook ergens moeten slapen, veel mensen slapen thuis maar omdat, er ook heel veel mensen van veel verder uit de Oekraine in dit gebied wonen leven deze mensen in de appartementen daar. We kwamen daar dan ook aan in het dorpje bij 'n gebouw waar het kantoor was van het bedrijf waar onze guide werkte. Hier werden wij vriendelijk verzocht onze handjes te wassen en ons te begeven naar 'n ruimte met allemaal tafels.

Op deze tafels, of eigenlijk een daar van, werd onze lunch geserveerd. Onze lunch begon met 'n bord wat er niet onappetijtelijk uitzag met enkele groente, soort van kip iets en verder het een en ander aan broodjes en iets wat later bleek een vruchtencompote drankje te zijn. Na aan dit drankje (wat er al niet erg smakelijk uitzag) geroken te hebben, hadden we er nog minder zin in. Toch wil je niet onbeleefd zijn dus neem je 'n slok.. wie weet smaakt het wel goed. Niets was minder waar! Het smaakte alsof het was gemaakt van door as gerolde vruchten ofzo! Dus dat werd maar weggespoeld met 'n fles spa rood (of een soort van Oekrains equivalent daarvan). Ook op tafel stond er een bordje met heerlijke gebakken vis, of zo zag het er uit eigenlijk. Het smaakte eigenlijk ongeveer hetzelfde als de vis die ik de eerste avond hier had in dat smerige restaurant alleen had het geweldig lekkere grote graten (ik heb echter wel eerst echt nadrukkelijk gevraagd waar deze vis gevangen was, maar dat wat toch echt uit zee).

Na deze voortreffelijke eerste gang kwam daar naar onze verbazing nog 'n tweede gang. Deze keer was het een soep van rode bieten ofzo. Best binnen te houden, maar lekker is anders. Vrij snel daarna kwam er dan ook weer een derde gang, deze keer waren het pannekoekjes. Ik moet zeggen, normaal ben ik zeker geen fan van pannekoekjes, maar deze waren goed binnen te houden. Heerlijk bakje koffie d'r bij wat niet ten onder deed van 'n goede bak slootwater en toen waren gelukkig klaar met onze lunch.

Eindelijk, daar gingen we dan...naar het gebied! Eerste vraag die we kregen was waar we eerst naartoe wilden en omdat we toch al in de buurt van de centrale waren werd dit dan ook de centrale. Na het rijden voor volledig verlaten gebied en weer verder van die fijne wegen kwamen we dan uit bij de centrales. En dat is raar! daar is hij dan, de centrale die we al op zoveel foto's gezien hebben en zoveel over gelezen hebben. Dat grote kutding wat zoveel teweeg heeft gebracht. Fijn leuk wat fotootjes gemaakt en daarna doorgereden naar dichterbij. We reden langs de westzijde van de centrale (dat moest wel, een andere weg is er niet.) en daar sloeg de stralingsmeter dan ook goed uit. Raar idee is dat dat er inprincipe iets redelijk gevaarlijks om je heen hangt (wat overigens in de mate zoals het nu is echt niet gevaarlijk is, tenzij je hier niet ga wonen ofzo) wat je totaal niet ziet, niet kan voelen, niet kan ruiken.. het is er. Zo werden wij gewezen op 'n stukje bomen waar de volledige lading overheen gekomen zou zijn, hier staan dan ook nog bomen die volledige zwart zijn en daar nog wel gewoon staan. Doorgereden tot dicht bij de centrale waar de stralingsmeter al weer 'n heel stuk gedaald was, raar maar waar. Hier natuurlijk weer 'n paar foto's gemaakt op 300m afstand van dat gekke ding.

Niet te lang daar gaan staan, dus weer vrij snel doorgereden waar we voor kwamen, Prypyat (stad natuurlijk). Nog een keer door 'n fijn poortje waar we zo door werden gelaten door de aardige militair. Eerste wat je ziet zijn 'n paar flats die totaal vergeven zijn door bomen en 'n splitsing van de straat waar we eigenlijk op reden waar echt overal groen en bomen zijn. Heel raar idee dat dit 'n stad is die zo erg overgroeit is. Zo reden we door naar het grote plein van de stad waar we een briefje moesten ondertekenen met bepaalde regels over wat we wel en niet mochten doen. Dit hield dingen in als geen dingen meenemen, geen dingen doen die van de guide niet mogen, geen dingen moetwillig slopen en verder wat veiligheidsvoorschriften. Toen liet de guide ons los in het hotel van Prypyat, ga daar maar kijken en kom over 'n half uurtje maar terug, als jullie dan niet terugzijn toeter ik wel en dan moeten jullie komen. (het hotel is heel stevig en kan weinig foutgaan, daarom ging de guide niet mee, hij ging wel mee naar andere gebouwen.) Dus wij dat hotel in, het is zo'n rare gedachtte dat je door 'n gebouw loopt waar je overal in komt waar eigenlijk al in 22 jaar niets is gebeurd wat met er in leven te maken heeft. Verder moet het wel een heel erg mooi hotel zijn geweest te zien aan sommige vloeren en vertrekken. Rare is ook dat er op de eerste en tweede verdieping eigenlijk alleen teringzooi is maar dat er pas vanaf de 3e verdieping ook daadwerkelijk boompjes groeien in sommige kamers. Daar een beetje rondgekeken en natuurlijk veel foto's gemaakt en toen weer teruggegaan naar onze guide.

Toen was gebouw twee aan de beurt, dit werd het "Cultural Centre of Prypyat". Hier kwamen we binnen in 'n vrij donkere ruimte waar we later achter kwamen het podium van het centrum moet zijn geweest, hier lagen de lampen en dergelijke namelijk op. Verder kijkend kwamen we in de aanliggende zaal terecht, hier lagen half stoelen en leek het vooral een grote trap eigenlijk. Dit zal wel 'n groot theater zijn geweest! Verder kijkend liepen we door wat gangen waar waarschijnlijk iets van kantoortjes hebben gezeten, wel mooi, maar verder niet heel erg boeiend en/of betekenisvol ofzo. Sjoerd moest op dit moment iets doen waar hij eigenlijk geen zin in had, maarjah, de natuur riep. Dus die kwam ik later weer tegen.

Buiten wachtend op Sjoerd, vertelde de guide mij dat ik maar moest gaan kijken in het gebouw ernaast waar hij mij naar binnen bracht, hier was een groot sportcomplex met zalen en al. Heel bizar om te zien zo'n grote sportzaal met reuzachtige ruiten. Wat vooral leuk was te zien was dat je vanaf buiten het welbekende reuzenrad kon zien. Dus na het rondneuzen in het sportcomplex ook meteen richting reuzenrad gegaan. Hier stonden de botsauto's, reuzenrad, draaidingachtig iets en nog iets dat ook gezellig te wachten totdat ze op foto mochten. En daar was Sjoerd, ook leuk fotootjes maken en weer terug naar de guide.

Van de guide kregen we de keus wat we vandaag wilden zien; school en zwembad of ziekenhuis. We gingen voor de school en het zwembad. Aangekomen bij het ook welbekende zwembad van vele foto's was het eigenlijk niet zo heel bijzonder, tsjah, zwembad, oud, groot, russisch, saai, sportbad.. maarjah, je bent er toch! Dus maak je foto's. Raar idee als je op zo'n hoge duikplank staat, dan is zo'n bad zonder water toch nog 'n stuk dieper! Sta je dan, met je "liefde voor hoogtes". Verder hier leuk rondgeneuzeld en terug naar de guide. Toen was de school aan de beurt. Deze lag wat verder in de bosjes (nu in ieder geval, dat zal toen vast niet zo zijn geweest). Deze school was toen bedoelde voor jongeren tussen de 7 en de 17 wat nu nogsteeds in Rusland een gebruikelijke leeftijdscategorie is voor 'n school. Het is zo raar om door zo'n school heen te lopen, alle tafeltjes en stoeltjes staan er nog, de hele bibliotheek ook, het is alleen wel overal echt 'n onwijze bende omdat bijna alles na de ramp wel geplunderd is door de oorspronkelijke bewoners, de overheid en natuurlijk ook ander gespuis.

Maargoed, om half 5 was het dan toch echt tijd om er weer vandoor te gaan. Om 5 uur moet namelijk iedereen van het terrein zijn, ook niet erg raar, want anders word het donker en dan schijnt het er toch zeker minder veilig op te worden, niet alleen omdat je dan minder ziet maar ook omdat er dan nogal eens wat wildvegetatie door de stad wil gaan dartelen in de vorm van beren en wolven. Dus daar gingen we weer in de Lada, op weg naar het dorpje Tsjernobyl waar we weer bij hetzelfde gebouwtje naar binnen gingen. Hier moesten we op 'n ding staan, met onze handjes aan de zeikant om te checken of we niet teveel straling in ons hadden (dit risico schijnt vrij klein te zijn, de guide heeft het in de tien jaar een keer meegemaakt en dat was omdat hij in de begintijd een hele tijd door het rode woud heeft gelopen). Na alledrie 'n mooi groen lichtje te hebben gekregen konden we weer in de auto stappen om het terrein te verlaten. Aangekomen bij de eerste, of eigenlijk nu de laatste checkpost moesten we door 'n poortje lopen om weer onze straling te meten, gelukkig mochten we weer fijn verder. Lekker weer 2 uur in het autootje stom voor en opzij kijken. Alleen Sjoerd vond dit iets minder, die heeft deze reis op z'n eigen manier doorgemaakt (slapend).

Daar is ons appartementje weer, even pinnen voor dhr. Gids afspraak gemaakt dat hij ons dinsdag om 7 uur ophaalt en op zoek naar 'n restaurant waar we vanavond onze maaltijd zouden gaan nuttigen. Dit werd deze keer 'n restaurantje waar we de eerste dag enkel een biertje hebben gedronken. Deze keer werd het lamsribbetjes en voor Sjoerd een bak met allerlei soorten vis, hij vond het lekker.. Ik vond het zeer goed. Biertje nuttigen op het Independence square waar 'n groot podium is/was met een of andere band en op bankjes hangen. Uiteindelijk was het 11 uur en werd het tijd om van 'n lange dag, vol impressies en nieuwe dingen naar huis te keren om in bed te gaan hangen.
