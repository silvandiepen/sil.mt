---
date: 2008-05-25
---

# Dag 1 - Kiev

Na natuurlijk veel te vroeg voor ons doen op te moeten staan (we zouden om 9:45 gaan vliegen) werden we door Sam gebracht naar Schiphol. Daar verder geen problemen, waren al ingechecked, zo doorlopen beetje wachten, verbaasd staan over de mensen hoe je ze kan herkennen dat ze Oekrains zijn en in het vliegtuig hangen. Wij een ticket bij KLM geboekt omdat we toch iets hadden van.. doe maar KLM, liever geen Ukrainian Airlines, werden we toch in 'n vliegtuig geprakt van Ukrainian Airlines. Niks aan te doen.

Maarrr, 2 en 'n half uur later sta je dan eindelijk met je voetjes op Oekrainse bodem, doorlopen en in 'n taxi zitten zou je denken. Daar denken ze in Oekraine helaas alleen net even anders over. Ten eerste moesten we een formuliertje invullen waar eigenlijk allemaal info op stond die ook op ons paspoort stond. Maargoed, kom daar maar eens achter van 'n briefje in cyrillisch! Uiteindelijk toch gelukt, bleek dat we ook nog eens de verblijfplaats op moesten schrijven. Probleem: Info = op email, email is op internet en daar was geen internet, kortom.. wij in ons beste engels tegen 'n douanechick lullen die maar half engels verstond dat we die info niet hadden en mochten we eindelijk doorlopen na ongeveer 3 kwartier bezig te zijn geweest met het wachten, info checken, wachten, pissen en vooral wachten. Finally, we mochten door.. wachten op koffers en daar stond ons meneertje al die ons op kwam halen om ons naar ons appartement te brengen. Aardige man hoor, maar ook niet erg spraakzaam. Taalbarrieres zijn afentoe toch best lastig.

En daar is het dan, Oekraine.. je rijd er binnen en het eerste wat mij opviel waren alle advertenties langs de weg en VEEL! Geen verkeersbord te bekennen maar je word er in ieder geval wel doodgegooid met reclame. Verder was het niet heel bijzonder, net Nederland alleen dan van 1985 en iets kouder. Verder viel vooral op de weg ook op dat rechtsinhalen geen probleem is, bellen onder het rijden doet iedereen en zoals bij ons de VW Golf een pauperbak is, is dat in Kiev de Mitsubishi Lancer Evo. Wat overigens wel weer mooi is zijn de 4 baans wegen, die zo goed als leeg zijn en waar je 130 mag (dws nog 'n stuk harder want eigenlijk maakt het niet zo veel uit).

Aangekomen bij ons appartement (wat hier ligt)wat we eigenlijk niet zouden krijgen maar we kregen toch 'n andere want bij degene die we besteld hadden was geen warm water, kregen we een rondleiding. Ziet er allemaal netjes uit, alleen wat je je voor kan stellen bij Oostblokkitch, nou zoiets dus! Maar wel netjes. Even geld pinnen om aan onze huisbaas annex chauffeur te geven en dan maar 'n rondje lopen. Biertje drinken op een terrasje, waar we 'n man tegenkwamen die bij ons in het vliegtuig zat. Hij zat daar alleen nu met z'n veel jongeren waarschijnlijk Oekrainse chick die die al 'n keer eerder hier had gescoord. Leuk, joh hoi! Gezellig, ja toevallig he? Ja, nou prettige vakantie! Doeg.. Zo dus. Goed, lekker Heineken biertje (20 UAH = 2,65 euro) op 'n terrasje en 'n pakje Marlboro (6 UAH = 0,79 euro ) d'r bij gekocht.

Wandeldewandel, kijkerderkijk.. eindelijk een supermarkt gevonden. Cola, vruchtensap, whiskey, water en wcpapier, want dat was er op miraculeuze wijze niet in het appartement. Kortom, wij waren klaar voor de rest van de dag. Dan maar op zoek naar wat eten, leuk tentje gevonden dachten we, maar nee het was meer iets voor mensen die het niet erg rijk hebben thuis. Voedsel zag er allemaal niet echt uit alsof het nog eetbaar was maar we moesten wel, we waren nu toch al binnen. Een paar happen, was binnen te houden maar zijn toch maar weer snel wat anders gaan zoeken. Verder viel op de wandeling terwijl we op zoek waren naar iets wel knaps behoorlijk op dat iedereen daar over straat loopt met 'n biertje in z'n hand, jong, oud, vrouw, man.. maakt allemaal niet uit. Bier drinken en vooral heel veel bellen is normaal in Kiev.

Broodje gegeten, weer naar het appartement, filmpje kijken..en lame op de bank hangen terwijl we kijken naar Ukrainse nagesynchroniseerde tv. Heerlijk!
